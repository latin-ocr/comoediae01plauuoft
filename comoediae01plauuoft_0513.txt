PRAEFATIO

Etsi non omnia ex prioribus praefationibus repe-
tere volumus, tamen sunt quae eis qui singulos fasci-
culos adhibeant iterum dicenda esse videantur, quibus
adiungimus quae ad hunc solum spectant.

Atque Α codicis Ambrosiani rescripti (cuius scri-
pturae litteris capitalibus insigniuntur, adpunctis vel
seiunctis incertioribus) locos dubios ex Menaechmis
Schoellius nuper retractavit: de codicum vero Palatino—
Vaticam' B et Vaticani Vrsiniani D lectione saepius
ex Studemundi aliorumque quae praesto erat collatione
dubitationes moverat Seyffertus‚ perpetuus strenuusque
huius editionis adiutor: quas in Milite plerasque Gunder-
mannus, in Mercatore nonnullas Tschiedelius solvit:
nonnumquam aut ex probabilitate iudicavimus aut dis-
crepantiam notavimus aut abiecimus quae abici propter
rei levitatem poterant. Ex BD et Palatino Decurtato C
missis minutiis rebusque singularibus quae nullius mo-
menti essent recensionis Palatinae (P) lectiones effe-
cimus: codicis vero Veteris alteram manum B2 cum in
prioribus octo fabulis alterius codicis instar esse saepius
monitum sit, quo clarius appareat longe aliter compa-
ratam esse in reliquis fabulis, ‚per Menaechmos eius
interpolationes plenas exscripsimus, cum deinceps eas
tantum scripturas afferamus, quibus aut re vera emenda-
verit contextum aut memorabiliter saltem correxerit.

Praeterea usi sumus his notis:

Ι μ ad denotandos hiatus non legitimos.

a*

